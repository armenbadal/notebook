# Դարձեք ծրագրավորող տաս տարում

_Պիտեր Նորվիգ_

(_Թարգմանված է. [Teach Yourself Programming in Ten Years](https://norvig.com/21-days.html)_)

## Ինչո՞ւ են բոլորն այսպես շտապում

Մտեք ցանկացած գրախանութ և կտեսնեք, թե ինչպես են _Teach Yourself Java in 24 hours_ տիպի գրքերի անհամար տարբերակներով ձեզ առաջարկում սովորել C, SQL, Ruby, ալգորիթմներ և այլն ընդամենը մի քանի օրում կամ ժամում։ Ես փորձեցի Amazon.com կայքի [title: teach, yourself, hours, since: 2000](http://www.amazon.com/gp/search/ref=sr_adv_b/?search-alias=stripbooks&unfiltered=1&field-keywords=&field-author=&field-title=teach+yourself+hours&field-isbn=&field-publisher=&node=&field-p_n_condition-type=&field-feature_browse-bin=&field-subject=&field-language=&field-dateop=After&field-datemod=&field-dateyear=2000&sort=relevanceexprank&Adv-Srch-Books-Submit.x=16&Adv-Srch-Books-Submit.y=5) ընդլայնված որոնումը և գտա 512 այդպիսի գիրք։ Առաջին տասնյակում իննը ծրագրավորման գրքեր էին, (մյուսը հաշվապահության մասին էր)։ Համանման արդյունքներ են ստացվում, երբ «teach yourself»֊ը փոխարինվում է «learn»֊ով, կամ «hours»֊ը՝ «days»֊ով։

Կարելի է եզրակացնել՝ կա՛մ մարդիկ շատ են շտապում ծրագրավորում սովորել, կա՛մ, համեմատած այլ թեմաների հետ, ծրագրավորումը անհավանակնորեն հեշտ է սովորել։ Felleisen-ը և մյուսներն իրենց «How to Design Programs» գրքում արժանին են մատուցում այս երևույթին․ «Վատ ծրագրավորելը շատ հեշտ է։ _Ապուշներն_ էլ կարող են այն սովորել 21 օրում, եթե նույնիսկ նրանք _դմբո_ են»։ Abstruse Goose-ի ծաղրանկարները նույնպես իրենց [տարբերակն ունեն](http://abstrusegoose.com/249)։

Փորձենք վերլուծել, թե ի՛նչ կարող է նշանակել «Սովորիր C++ լեզուն 24 ժամում» ([Teach Yourself C++ in 24 Hours](http://www.amazon.com/Sams-Teach-Yourself-Hours-5th/dp/0672333317/ref=sr_1_6?s=books&ie=UTF8&qid=1412708443&sr=1-6&keywords=learn+c%2B%2B+days)) տեսքի վերնագիրը․

* __Սովորիր։__ Քսանչորս ժամում չեք հասցնի գրել մի քանի քիչ թե շատ իմաստալից ծրագրեր, և չեք հասցնի վերլուծել ձեր ունեցած սխալներն ու հաջողությունները։ Դուք ժամանակ չեք ունենա աշխատել փորձառու ծրագրավորողի հետ և հասկանալ, թե ինչի՛ է նման կյանքը C++ միջավայում։ Կարճ ասած, դուք շատ բան սովորելու ժամանակ չեք ունենա։ Այսինքն, այս տիպի գիրքը կարող է տալ միայն շատ մակերեսային ծանոթություն առարկայի հետ, բայց ոչ խորը գիտելիքներ։ Եվ, ինչպես Ալեքսանդր Փոփն էր ասում․ «Կիսատ գիտելիքը ամենավտանգավոր բանն է»։
* __C++։__ Քսանչորս ժամում կարող եք սովորել C++ լեզվի շարահյուսությունը (եթե, իհարկե, արդեն գիտեք մի որևէ այլ ծրագրավորման լեզու), բայց չեք կարող բավարար չափով սովորել, թե ինչպես կիրառել լեզուն։ Պարզ ասած, եթե, օրինակ, դուք գիտեք Basic լեզուն, դուք կարող եք սովորել ծրագրվորել Basic֊ի ոճով՝ օգտագործելով C++֊ը, բայց չեք կարող հասկանալ, թե ինչի համար է C++ լեզուն ավելի լավ (կամ ավելի վատ)։ Բայց միթե՞ դա կարևոր է։ [Alan Perlis](http://www-pu.informatik.uni-tuebingen.de/users/klaeren/epigrams.html)-ը մի անգամ ասել է․ «Լեզուն, որը ազդեցություն չի թողնում ծրագրավորման մասին ձեր մտածելակերպի վրա, չարժե սովորել»։ Այլ իրավիճակ է, երբ ուզում եք միայն ծանոթանալ C++ լեզվին (կամ, ավելի հավանական է, JavaScript֊ին, կամ Processing֊ին), որպեսզի  կարողանաք օգտագործել գոյություն ունեցող գործիքները կամ կատարել կոնկրետ առաջադրանքը։ Բայց այս դեպքում դուք չեք սովորում, թե ինչպես ծրագրավորել, դուք սովորում եք առաջադրանք կատարել։
* __24 ժամում։__ Ցավոք, ինչպես ցույց է տրված ստորև, սա բավարար չէ։


## Դարձեք ծրագրավորող տասը տարում

Հետազոտողները ([Bloom (1985)](http://www.amazon.com/exec/obidos/ASIN/034531509X/), Bryan & Harter (1899), [Hayes (1989)](http://www.amazon.com/exec/obidos/ASIN/0805803092), Simmon & Chase (1973)) ցույց են տվել, որ մոտավորապես տաս տարի է անհրաժեշտ, հիմնավոր գիտելիքներ ձեռք բերելու համար մարդկային գործունեության այնպիսի ոլորտներում, ինչպիսիք են շախմատ խաղալը, երաժշտություն հորինելը, հեռագրեր հաղորդելը, նկարելը, դաշնամուր նվագելը, լողալը, թենիս խաղալը, ինպես նաև նյարդահոգեբանություն և տոպոլոգիա ուսումնասիրելը։ Բանալին _խորհրդակցական_ ?? պրակտիկան (deliberative practice) է. ոչ թե պարզապես կրկնել նորից ու նորից, այլ փորձարկել սեփական հնարավորությունները այնպիսի խնդրի վրա, որը ձեր առկա հնարավորություններից վեր է, փորձել, վերլուծել ընդհանուր առաջընթացը և հետո լուծել խնդիրը՝ ուղղելով սխալները։ Այնուհետև՝ կրկնել։ Եվ նորից կրկնել։ Թվում է նույնիսկ, որ ավելի կարճ ճանապարհ չկա․ նունիսկ Մոցարտին, որ չորս տարեկանում երաժշտական տաղանդ էր, ավելի քան տասներեք տարի պահանջվեց՝ համաշխարհային մակարդակի երաժշտություն գրելու համար։ Մեկ այլ ոլորտ․ թվում է, թե Բիթլզը 1964 թվականին Էդ Սուլիվենի ներկայացման ժամանակ բեմ ներխուժեց առաջին դիրքերը զբաղեցնող հիթային երգերի շարքով։ Բայց նրանք 1957֊ից սկսած նվագում էին Լիվերպուլի և Համբուրգի փոքր ակումբներում, և չնայած սկզբնական մասսայականությանը, նրանց առաջին էական հաջողությունը՝ Sgt. Peppers ալբոմը լույս տեսավ 1967 թվականին։

Այս գաղափարը մասսայականացրել է [Malcolm Gladwell](http://www.amazon.com/Outliers-Story-Success-Malcolm-Gladwell/dp/0316017922)-ը, չնայած՝ նա խոսում էր ոչ թե 10 տարվա, այլ 10000 ժավա մասին։ Henri Cartier-Bresson-ը (1908-2004) մի այլ չափանիշ ուներ. «Ձեր առաջին 10000 լուսանկարները ամենավատն են»։ (Դա ասելիս նա հաշվի չէր առել թվային տեսախցիկները, որոնց օգնությամբ որոշ մարդիկ այդ սահմանը կարող են հատել մի շաբաթում։) Իսկական փորձառությունը կարող է ամբողջ կյանք տևել.  Samuel Johnson-ը (1709-1784) ասել է. «Որևէ բաժանմունքում գերազանցության կարելի է հասնել միայն ամբողջ կյանքի աշխատանքով. այն չի կարելի գնել ավելի էժան»։ Իսկ Չոսերը (Chaucer, 1340-1400) դժգոհում է. «կյանքը շատ կարճ է արհեստը սովորելու համար»։ Հայտնի է Հիպոկրատի (ՔԱ 400) «ars longa, vita brevis» ասույթը, որն ավելի երկար մի ասույթից է. «Ars longa, vita brevis, occasio praeceps, experimentum periculosum, iudicium difficile», որը հայերենով կարելի է արտահայտել որպես. «Կյանքը կարճ է, գիտությունը՝ երկար, հնարավորությունը՝ անցողիկ, փորձը՝ խաբուսիկ, դատողությունը՝ դժվար»։ Իհարկե, ոչ մի թիվ չի կարող հաստատ պատասխան լինել. անիմաստ է թվում կարծել, թե բոլոր տիպի գիտելիքներն էլ (օրինակ, ծրագրավորումը, շախմատ կամ շաշկի խաղալը կամ նվագելը) կպահանջեն վարպետության հասնելու ճիշտ նույն ժամանակը, կամ էլ բոլոր մարդկանց համար կպահանջվի նույն ժամանակը։ Պրոֆ. [K. Anders Ericson](http://www.amazon.com/K.-Anders-Ericsson/e/B000APB8AQ/ref=dp_byline_cont_book_1)-ը նշում է. «Ուշագրավ է, թե շատ ոլորտներում, նույնիսկ առավել տաղանդավոր անհատներին ինչքան շամանակ է պետք՝ բարձր մակարդակի կատարողականության հասնելու համար։ 10000 ժամ թիվը պարզապես ցույց է տալիս, որ խոսում ենք տարիների ընթացքում շաբաթական 10-ից 20 ժամ »։
The 10,000 hour number just gives you a sense that we're talking years of 10 to 20 hours a week which those who some people would argue are the most innately talented individuals still need to get to the highest level."


## Այսպիսով. ուզում եք դառնալ ծրագրավորող

Ահա ծրագրավորման գործում հաջողելու իմ դեղատոմսը.

__Հետաքրքրվեք__ ծրագրավորումով, զբաղվեք պարզապես զվարճանքի համար։ Համոզված եղեք, որ այն բավականաչափ հետաքրքիր է մնում, որպեսզի դուք ցանկություն ունենք դրան տրամադրել ձեր տասը տարին կամ 10000 ժամը։ ??

__Ծրագրեր գրեք։__ Սովորելու ամենալավ եղանակը [փորձելով սովորելն](http://www.engines4ed.org/hyperbook/nodes/NODE-120-pg.html) է։ Ավելի տեխնիկական լեզվով. «որոշակի ոլորտում անհատների՝ արտադրողականության առավելագույն մակարդակին հասնելը ինքնաբերաբար չի ստացվում որպես տևական փորձի արդյունք, բայց արտադրողականության մակարդակը կարող է բարելավվել նույնիսկ շատ փորձառու անհատների մոտ՝ որպես նպատակաուղղված ջանքերի արդյունք», ([p. 366](http://www2.umassd.edu/swpi/DesignInCS/expertise.html))։ Իսկ «առավել արդյունավետ ուսուցումը պահանջում է լավ սահմանված առաջադրանք՝ որոշակի անհատի համար համապատասխան բարդության մակարդակով, բովանդակալից արձագանքով և կրկնությունների ու սխալներն ուղղելու հնարավորություններով», (p. 20-21)։ [Cognition in Practice: Mind, Mathematics, and Culture in Everyday Life](http://www.amazon.com/exec/obidos/ASIN/0521357349) գիրքը այս տեսակետի հետաքրքիր վկայակոչում է։

__Զրուցեք__ ուրիշ ծրագրավորողների հետ, կարդացեք նրանց գրածները։ Սա ավելի օգտակար է, քան ցանկացած գիրք կամ պարապմունք։

Եթե ուզում եք՝ չորս տարի տրամադրեք __համալսարանին__ (կամ ավելի շատ՝ ավագ դպրոցից սկսած)։ Սա ձեզ որոշ աշխատատեղերի դիմելու հնարավորություն կտա, որոնց համար պահանջվում են վկայականներ։ Դա նաև ձեզ ոլորտն ավելի խորը հասկանալու հնարավորություն կտա, սակայն եթե դպրոցը (համալսարանը) ձեզ հաճելի չէ, ապա կարող եք (որոշ ջանք գործադրելով) նույն փորձը ձեռք բերել ինքնուրույն կամ աշխատատեղում։ Ամեն դեպքում, միայն գրքով պարապերը չի կարող բավարար լինել։ The New Hacker's Dictionary գրքի հեղինակ Էրիկ Ռայմոնդն ասում է. «Կոմպյուտերային գիտության կրթությունը որևէ մեկին չի կարող դարձնել փորձառու ծրագրավորող, ինչպես և վրձիննների ու ներկերի ուսումնասիրությունը չի կարող որևէ մեկին դարձնել նկարիչ»։ Լավագույն ծրագրավորողներից մեկը, ում ես երբևէ աշխատանքի եմ ընդունել, ավարտել էր միայն ավագ դպրոցը. նա բավականին շատ [լավ](http://www.xemacs.org/) [ծրագրեր](http://www.mozilla.org/) էր ստեղծում, ուներ իր սեփական [նորությունների խումբը](http://groups.google.com/groups?q=alt.fan.jwz&meta=site%3Dgroups), և բավականին շատ բաժնետոմսեր վաստակեց իր սեփական [գիշերային ակումբը](http://en.wikipedia.org/wiki/DNA_Lounge) գնելու համար։

__Նախագծերի__ վրա աշխատեք ուրիշ ծրագրավորողների __հետ միասին__։ Որոշ նախագծերում դարձեք լավագույն ծրագրավորողը. որոշների վրա էլ եղեք ամենավատը։ Երբ դուք ամենալավն եք, դուք հնարավորություն եք ստանում փորձարկել նախագիծը ղեկավարելու ձեր ընդունակությունները և ուրիշների վարակել ձեր տեսլականով։ Երբ ամենավատն եք, դուք սովորում եք թե ինչպես են վարպետներն աշխատում, և սովորում եք, թե նրանք ինչ չեն սիրում անել (որովհետև ստիպում են, որ դա դուք անեք նրանց համար)։

__Նախագծերի__ վրա աշխատեք ուրիշ ծրագրավորողներից __հետո__։ Հասկացեք մի ուրիշի կողմից գրված ծրագիրը։ Տեսեք, թե ինչքան ջանք է պահանջում հասկանալը, և ուղղումներ արեք, երբ հեղինակները ձեր կողքին չեն։ Մտածեք այն մասին, թե ինչպես նախագծեք ծրագրերը, որպեսզի ձեզանից հետո ուրիշները կարողանան հեշտ սպասարկել այն։

Սովորեք ամենաքիչը կես դյուժին __ծրագրավորման լեզուներ__։ Ընտրեք մի լեզու, որում շեշտադրումը արված է դասերով աբստրակցիային (ինչպիսին են Ջավան կամ C++-ը), մի լեզու, որում շեշտադրում արված է ֆունկցիոնալ աբստրակցիային (ինչպիսին են Լիսպը, ML-ը կամ Հասկելը), մի լեզու, որում շեշտադրված է շարահյուսական աբստրակցիան (ինչպիսին Լիսպն է), մի լեզու, որում ապահովված են դեկլարատիվ հատկորոշումները (ինչպես Պրոլոգը կամ C++-ի կաղապարները), և մի լեզու էլ, որն ապահովում է զուգահեռականությունը (ինչպիսին են Քլոժըրը կամ Գոուն)։

Հիշեք, որ «կոմպյուտերային գիտություն» արտահայտության մեջ առկա է __կոմպյուտեր__ բառը։ Իմացեք, թե ձեր կոմպյուտերից ինչքան ժամանակ է պահանջվում մեկ հրահանգ կատարելու համար, հիշողությունից մեկ բառ կարդալու համար (քեշավորումը հաշվի առնելով ու հաշվի չառնելով), սկավառակից հաջորդական բառեր կարդալու և սկավառակի վրա մի այլ տեղ տեղափոխվելու համար։ ([Ահա պատասխանները](https://norvig.com/21-days.html#answers))

Ներգրավվեք լեզվի __ստանդարտացման__ գործերում։ Դա կարող է լինել ANSI C++ կոմիտեն, կամ ձեր ընկերությունում կոդի ձևավորման համար 2 կամ 4 բացատանիշերի օգտագործման վերաբերյալ որոշում կայացնելու քննարկումները։ Երկու դեպքում էլ դուք կտեսնեք, թե ուրիշներին ի՛նչն են սիրում լեզվի մեջ, որքան խորությամբ են զգում այն, և միգուցե մի փոքր էլ այն մասին, թե ինչո՛ւ են այդպես զգում։ ??

Ճիշտ պահը որսացեք՝ լեզվի ստանդարտացման աշխատանքները որքան հնարավոր է շուտ __լքելու__ համար։

Ասվածը նկատի ունենալով՝ հարց է մնում, թե որքա՞ն հեռու կարող եք գնալ միայն գրքերով սովորելով։ Մինչև իմ առաջին երեխայի ծնվելը, ես կարդում էի բոլոր _How To_ տիպի գրքերը, սակայն ինձ դեռևս լրիվ սկսնակ էի զգում։ Ի՞նչ եք կարծում՝ երեսուն ամիս անց, երբ պետք է ծնվեր իմ երկրորդ երեխան, ես փորձեցի՞ գրքերով թարմացնել իմ գիտելիքները։ Ո՛չ։ Դրա փոխարեն հույսս դրեցի իմ սեփական փորձի վրա, որը ավելի օգտակար ու խոստումնալից դուրս եկավ, քան փորձագետների գրած հազարավոր էջերը։

Ֆրեդ Բրուքսը, իր No Silver Bullet գրքում նախանշում է ծրագրային համակարգերի լավագույն նախագծողին որոշելու երեք կետանոց պլան.
1. Պարբերաբար փնտրեք և որքան հնարավոր է շուտ երևան բերեք լավագույն նախագծողներին։
2. Նշանակեք առաջնորդողի, ով պատասխանատվություն է կրելու հեռանկարային աշխատակցի մասնագիտական աճի համար և խնամքով վարելու համապատասխան գրառումները։
3. Զարգացող նախագծողներին հնարավորություն տվեք միմյան հետ շփվելու և ոգևորելու համար։

Սա ենթադրում է, որ որոշ մարդիկ քրդեն ունեն լավագույն նախագծողներ դառնալու համար անհրաժեշտ որակները. խնդիրը նրանց պատշաճ կերպով ընդառաջելն է։ [Ալան Փերլիսը](http://www-pu.informatik.uni-tuebingen.de/users/klaeren/epigrams.html) դա ձևակերպել է ավելի հակիրճ. «Յուրաքանչյուրին կարելի է սովորեցնել քանդակել. Միքելանջելոյին պետք էր միայն սովորեցնել, թե ինչպես չքանդակել։ Նույնն էլ նշանավոր ծրագրավորողների դեպքում է»։ Փերլիսն ասում է, որ լավագույններն ունեն ինչ-որ ներքին որակներ, որոնք գերազանցում են նրանց կրթությանը։ ?? Բայց որտեղի՞ց են գալիս այդ որակները։ Արդյո՞ք դրանք բնատուր են, թե՞ դրանք մշակվում են ջանասիրության արդյունքում։ Ինչպես ասում է Օգյուստ Գյուստոն (_Ռատատույի_ խոհարար հերոսը). «բոլորն էլ կարող են խոհարարություն անել, բայց միայն համարձակները կարող են լինել լավագույնը»։ Սա ես առավելապես դիտարկում եմ որպես պատրաստակամություն՝ կյանքի մեծ մասը նվիրել խորհրդակցական պրակտիկային (deliberative practice)։ ?? Բայց գուցե համարձակությունը դրան հասնելու միջոցն է։ Բայց, ինչպես ասում էր Գյուստոի քննադատ Անտոն Էգոն. «Ամեն մեկը չէ, որ կարող է մեծ նկարիչ դառնալ, բայց մեծ նկարիչը կարող է հայտնվել ցանկացած տեղից»։

Ուրեմն գնացե՛ք և գնեք այդ Ջավայի/Ռուբիի/ՅավաՍկրիպտի/PHP-ի գիրքը. հավանաբար այն մի բանի պետք կգա։ Բայց 24 ժամում կամ 21 օրում դուք չեք փոխի ո՛չ ձեր կյանքը, ո՛չ էլ ծրագրագրավորման ձեր փորձը։ Իսկ ի՞նչ կասեք համառորեն աշխատելու և առաջիկա 24 ամսում շարունակաբար զարգանալու մասին։ Այսպիսով, հիմա դուք կարող եք ինչ-որ տեղից սկսել... ??


## Աղբյուրներ

1. Bloom, Benjamin (ed.) Developing Talent in Young People, Ballantine, 1985.
2. Brooks, Fred, No Silver Bullets, IEEE Computer, vol. 20, no. 4, 1987, p. 10-19.
3. Bryan, W.L. & Harter, N. "Studies on the telegraphic language: The acquisition of a hierarchy of habits. Psychology Review, 1899, 8, 345-375.
4. Hayes, John R., Complete Problem Solver Lawrence Erlbaum, 1989.
5. Chase, William G. & Simon, Herbert A. "Perception in Chess" Cognitive Psychology, 1973, 4, 55-81.
6. Lave, Jean, Cognition in Practice: Mind, Mathematics, and Culture in Everyday Life, Cambridge University Press, 1988.


## Պատասխաններ

Տիպային կոմպյուտերում գործողությունների կատարման մոտավոր ժամանակները.

| Գործողություն                      | Ժամանակ                                |
|------------------------------------|----------------------------------------|
|execute typical instruction         | 1/1,000,000,000 sec = 1 nanosec        |
|fetch from L1 cache memory          | 0.5 nanosec                            |
|branch misprediction                | 5 nanosec                              |
|fetch from L2 cache memory          | 7 nanosec                              |
|Mutex lock/unlock                   | 25 nanosec                             |
|fetch from main memory              | 100 nanosec                            |
|send 2K bytes over 1Gbps network    | 20,000 nanosec                         |
|read 1MB sequentially from memory   | 250,000 nanosec                        |
|fetch from new disk location (seek) | 8,000,000 nanosec                      |
|read 1MB sequentially from disk     | 20,000,000 nanosec                     |
|send packet US to Europe and back   | 150 milliseconds = 150,000,000 nanosec |


## Հավելված։ Լեզվի ընտրություն

Որոշ մարդիկ հարցնում են, թե նրանք որ ծրագրավորման լեզուն պետք է սովորեն առաջինը։ Միարժեք պատասխան չկա, բայց դիտարկենք հետևյալ կետերը.

_Հարցրեք ընկերներից։_ Երբ հարցնում են. «Ո՞ր օպերացիոն համակարգը պետք է օգտագործել, Windows, Unix, թե՞ Mac», ես սովորաբար պատասխանում եմ. «Օգտագործեք այն, ինչ օգտագործում են ձեր ընկերները»։ Առավելությունները, որ կստանաք ընկերներից սովորելիս, կփոխհատուցեն բոլոր բարդությունները, որոնց կհանդիպեք տարբեր օպերացիոն համակարգեր կամ ծրագրավորման լեզուներ յուրացնելիս։ Նաև մտածեք ձեր ապագա ընկերների մասին. ուրիշների հետ շփվելով դուք աստիճանաբար կդառնաք ծրագրավորողների հանրության անդամ։ Ձեր ընտրած լեզուն ունի՞ օգտագործողների մեծ և աճող բազմություն, թե՞ այն սակավամարդ ու մարող է։ Կա՞ն արդյոք գրքեր, ինտերնետային էջեր և առցանց քննարկումներ, որոնցից կարող եք ստանալ ձեր հարցերի պատասխանները։ Հաճելի՞ է արդյոք շփումն այդ քննարկումների մասնակիցների հետ։

_Մի բարդացրեք ձեր կյանքը։_ C++-ի և Java-ի նման ծրագրավորման լեզուները նախագծվել են փորձառու ծրագրավորողների կողմից համակարգերի պրոֆեսիոնալ մշակման համար, որտեղ մտահոգված են իրենց ծրագրի կատարման արդյունավետության մասին։ Որպես արդյունք այդ լեզուներն ունեն նշված իրավիճակների համար նախատեսված բարդ մեխանիզմներ։ Դուք ուզում եք սովորել ծրագրավորում, և այդ բարդ մեխանիզմների կարիքը չունեք։ Ձեզ պետք է մի լեզու, որը  հեշտ է սովորել և որը հեշտ է հիշվում սկսնակ ծրագրավորողի կողմից։

_Խաղացեք։_ Դաշնամուրով նվագել սովորելու ինչպիսի՞ եղանակ կընտրեիք. սովորական, ինտերակտիվ եղանա՞կը, երբ անմիջապես լսում եք նոտան՝ ստեղնը սեղմելիս, թե՞ «փաթեթային» եղանակը, երբ նոտաները կլսեք ամբողջ մեղեդին ավարտելուց հետո։ Պարզ է, որ ինտերակտիվ եղանակն ավելի է հեշտացնում դաշնամուր նվագել սովորելը, ինչպես նաև ծրագրավորում սովորելը։ Ընտրեք մի որևէ ինտերակտիվ ծրագրավորման լեզու և օգտագործեք այն։

Ըստ այս չափանիշների, ես առաջարկում եմ որպես առաջին լեզուն ընտրել Scheme-ն կամ Python-ը։ Այլ տարբերակ կարող է լինել ՋավաՍկրիպտը, ոչ թե նրա համար, որ այն շատ լավ նախագծված է սկսնակների համար, այն այն պատճառով, որ գոյություն ունեն բավականին շատ առցանց ձեռնարկներ, ինչպիսին է [Քան ակադեմիայի ձեռնարկը](https://www.khanacademy.org/computing/cs/programming)։ Բայց իրավիճակները կարող են տարբեր լինել, և գոյություն ունեն նաև այլ լավ տարբերակներ։ Եթե ձեր տարիքը միանիշ թիվ է, ապա հավանաբար կնախընտրեք [Alice](http://alice.org/)-ը, [Squeak](http://www.squeak.org/)-ը կամ [Blockly](https://blockly-demo.appspot.com/static/apps/index.html)-ն (ավելի տարիքով սովորողներին նույնպես սրանք դուր կգան)։ Կարևոր է մի որևէ կոնկրետ լեզու ընտրել և սկսել սովորել։


## Հավելված։ Գրքեր և այլ աղբյուրներ

Որոշ մարդիկ հացնում են, թե ինչ գրքերով կամ կայքերով իրենք պետք է սովորեն։ Ես կրկնում եմ, որ «միայն գրքերով սովորել չի կարող բավարար լինել», բայց կարող եմ խորհուրդ տալ հետևյալները.

__Scheme:__ [Structure and Interpretation of Computer Programs (Abelson & Sussman)](http://www.amazon.com/gp/product/0262011530) գիրքը երևի թե կոպյուտերային գիտության լավագույն ներածությունն է. այն ծրագրավորումը սովորեցնում է կոմպյուտերային գիտությունը հասկանալու ճանապարհով։ Կարող եք դիտել [առցանց տեսանյութերը](http://www.swiss.ai.mit.edu/classes/6.001/abelson-sussman-lectures/), ինչպես նաև կարող եք վերցնել [գրքի տեքստը](http://mitpress.mit.edu/sicp/full-text/book/book.html)։ Գիրքը հեշտ չէ և գուցե այն կվանի որոշ մարդկանց, ովքեր հաջողության կհասնեին այլ մեթոդով։

__Scheme:__ [How to Design Programs (Felleisen et al.)](http://www.amazon.com/gp/product/0262062186) գիրքը լավագույններից մեկն է այն մասին, թե ինչպես ծրագրերը նախագծել էլեգանտ ու ֆունկցիոնալ եղանակով։

__Python:__ [Python Programming: An Intro to CS (Zelle)](http://www.amazon.com/gp/product/1887902996) գիրքը Պիթոնի լավ ներածություն է։

__Python:__ Մի քանի առցանց ձեռնարկներ հասանելի են [Python.org](http://python.org/) կայքում։

__Oz:__ [Concepts, Techniques, and Models of Computer Programming (Van Roy & Haridi)](http://www.amazon.com/gp/product/0262220695) գիրքը հայտնի է որպես Աբելսոնի և Սասմանի գրքի ժամանակակից շարունակություն։ Սա ծրագրավորման հայտնի գաղափարների ներածություն է, որում ընդգրկված են ավելի շատ թեմաներ քան Աբելոնի և Սասմանի մոտ՝ լինելով ավելի դյուրընթեռնելի։ Դրանում օգտագործված է Oz լեզուն, որը շատ հայտնի չէ, բայց այլ լեզուներ սովորելու հիմք է ծառայում։
