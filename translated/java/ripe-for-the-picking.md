
# Բերքահավաքի ժամանակն է. Ջավայի 11 անհրաժեշտ հնարավորություններ՝ ձեր կոդն արդիականացնելու համար

__Օգտագործեք Ջավա լեզվի այս նորությունները ձեր կոդը հեշտ գրելու, կարդալու և սպասարկելու համար։__

_Յան Դարվին_

(Թարգմանված է. [Ripe for the picking: 11 essential Java features to help modernize your code](https://blogs.oracle.com/javamagazine/java-modernization-streams-records-lambdas-sealedclasses))


Քանի որ շատ ծրագրավորողներ Ջավան սովորել են տարիներ առաջ, Java Magazine-ը ինձ մի քանի րոպեի հնարավորություն տվեց վերջին տարիներին ներմուծված մի քանի հնարավորություններ ցուցադրելու համար, որոնք կարող են օգնել արդիականացնել և լավացնել ձեր կոդը։ Ջավայի այս լավացումներն ընդունեք որպես ձեզ հասանեկի հասուն մրգեր. եթե այս 11 հնարավորությունները դեռ չեք օգտագործում ձեր ծրագրերում, ապա լավ կլինի, որ օգտագործեք։ Ամեն դեպքում՝ դուք պետք է «համտեսեք» դրանք։

Թույլ տվեք ընդգծել, որ սրանք բոլոր նոր հնարավորությունները չեն։ Ըստ էության, այս հոդվածում ես կենտրոնանում եմ մի քանի հին հնարավրությունների վրա, որոնք, գուցե, դուք կամ ձեր թիմը չեք օգտագործում։

Գլխավոր հետևությունն այն է, որ հեռահար նպատակներ ունեցող փոփոխությունները միշտ էլ եղել են Ջավայով ծրագրավորողների կյանքի մասը (ինչպես և այլ լեզուներում), և այդ փոփոխություններին մշտապես հետևելը կարող է օգնել պահպանել ձեր կոդի ճկունությունը։ Եթե դեռ չեք օգտագործում այս 11 հնարավորությունները, ապա թերևս ժամանակն է սկսելու։


## Date/Time փաթեթը (սկսած Java 8-ից)

Ջավա 8-ում ներառված՝ իմ սիրած լավ բաներից մեկը `java.time` փաթեթն է, որն իս կսզբանե հայտնի էր որպես Joda-Time։ (Մինչև Ջավա 8-ը ծրագրավորողները կարող էին բացահայտ օգտագործել Joda-Time գրադարանը։)

Ժամանակին շատ ծրագրավորողներ դժվարություններ ունեին JDK 1.0-ի `Date` դասի հետ, դրա՝ 1970 թվականի հետ կապված կանխակալ վերաբերմունքի և սահմանափակ հաշվողական հնարավորությունների պատճառով։ `Calendar` դասը (ավելացված Ջավա 1.1-ում) մի քիչ օգնեց, բայց դա բավարար չէր։ Ջավա 8-ի փաթեթների JSR 310 բարելավումը բավականին շատ դասեր ավելացրեց ամսաթվերի ու ժամերի հատ աշխատելու ժամանակ, որոնք կարող են չափազանց թվալ։

